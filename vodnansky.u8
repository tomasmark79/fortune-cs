Sedí pán při malém pivu,
ve tváři má zděšení,
není tomu ani divu,
padá na něj lešení.
		-- Vodňanský a Skoumal
%
Počasí se láme,
ještě že to známe,
známe z různých známek
taky jeden zámek
nedaleko Jičína
někdo z okna křičí na
mě,
že je ještě soukromý.
Ten je ale pitomý.
		-- Vodňanský a Skoumal
%
Keď ma chlapci bozkávajú,
ušiská mi odstávajú.
		-- Vodňanský a Skoumal: Dívčí z Horehroní
%
Od půl jedné do čtvrt na tři
radili se psychiatři.
Kdybych plakal jako malé nemluvně,
mávli by nade mnou rukou omluvně.
Kdybych byl somnambul,
navštívil bych Istanbul.
Ale že se směju od ucha k uchu,
tak prý mám duševní poruchu.
Ejchuchu!
		-- Vodňanský a Skoumal
%
Máš-li hlavu velikosti tykve
nač ti mají měřit IQ.
		-- Vodňanský a Skoumal
%
Šla teta na snímkování,
měla pěkné tetování
a pan doktor se jí ptal,
kdo vás teta tetoval?
Nechte prosím slušnou ženu,
já jsem tady u rentgenu,
sama já se tetuji,
drátuji a letuji!
		-- Vodňanský a Skoumal
%
Malíř zabývá se malbou,
kulomet ho kryje palbou.
Až tu malbu dodělá,
kulomet ho oddělá.
		-- Vodňanský a Skoumal: Polní malíř
%
Představil jsem tetce
šíleného vědce.
Provedl jí trepanaci
na té její lebce.
		-- Vodňanský a Skoumal
%
Jenom beznadějný kripl
zapne to, co jiný vypl.
		-- Vodňanský a Skoumal: Upozornění těm,
		kteří nešetří elektrickou energií
%
Co se děje s velbloudem?
Zdá se, že je pod proudem.
		-- Vodňanský a Skoumal
%
Posílám Ti oka,
oka svého soka.
Ne, že bych se vychloubal,
prostě jsem je vydloubal.
		-- Vodňanský a Skoumal: Pozdrav z Františkových Lázní
%
Byla jsem tu,
nebyli jste doma.
Přijdu večer.
Atomová puma.
		-- Vodňanský a Skoumal
%
Použiju taký oný
bazmeg a hned dech mám vonný.
		-- Vodňanský a Skoumal: Úvaha nad ústním sprejem
%
Dej si pozor, milý Petříčku,
život se nepodobá peříčku.
Život se tíží blíží olovu,
zvláště když na krku máš hlavu volovu.
		-- Vodňanský a Skoumal
%
Vezou pána v sanitce,
život visí na nitce.
Sanitka se převrhla
a nitka se přetrhla.
Bác!
		-- Vodňanský a Skoumal: Rozpočítadlo
%
Mezi dvěma mosty
byl jsi na mne sprostý.
Zato na mostě
byly radostě.
		-- Vodňanský a Skoumal
%
Řekl kobyl kobyle:
"Budem bydlet ve vile."
Řekl jí to ve stáji,
ještě teď tam chlastají.
		-- Vodňanský a Skoumal
%
Keby som bol Hurvín,
Hurvínek malučký,
tiež by mi prišili
špagátik na rúčky.
		-- Vodňanský a Skoumal: Hurvínek
%
Bij ma, ženo, bij ma
gumennú hadicú,
že som sa pozeral
za inú zadnicú.
		-- Vodňanský a Skoumal
%
Po silnici jede Opel,
dědeček mi do něj kopl.
		-- Vodňanský a Skoumal
%
Kdybych byl Pontim,
tím italským tvorem,
tak si zas vezmu
jen Sophii Loren.
Kdybych byl Pontim,
ruce jí zkroutím,
posadím do vany,
fotím a fotím.
		-- Vodňanský a Skoumal
%
Jde poručík z kasáren,
hlavu plnou prasáren.
Jde poručík z prasáren
hlavu plnou kasáren.
Šel poručík chodbou,
na konci se odbouch.
		-- Vodňanský a Skoumal
%
Kam se poděl profesor?
Je ho plný kompresor.
		-- Vodňanský a Skoumal
%
Kdo jí tvaroh,
vidí za roh.
		-- Vodňanský a Skoumal
%
Zahla tam, zahla sem,
svého srdce za hlasem.
		-- Vodňanský a Skoumal: Zahejbanda
%
Šel za námi mameluk,
ptal se, zdali máme luk.
A my ten luk neměli,
jen dva šípy v ***
		-- Vodňanský a Skoumal
%
Totální zkáza knihovny,
Karkulčin výstřel varovný.
A v nevěstinci nachytán
patnáctiletý kapitán.
		-- Vodňanský a Skoumal: Totální zkáza knihovny
%
Lezlo dítě do hradu
přes prkennou ohradu.
Když ohradu přelezlo,
spadl mu most na hlavu.
Žádná škoda - beztak byl padací.
		-- Vodňanský a Skoumal
%
Svěřila jsem mamince,
že jsem měla cizince.
No a pak mi v bříšku vznik
cizí státní příslušník.
		-- Vodňanský a Skoumal
%
Kéž bys nězabudla.
Šmudla.
		-- Vodňanský a Skoumal: Telegram pro Sněhurku
%
Teto, vždy jen se strejcem,
věrnost chrání před AIDSem.
		-- Vodňanský a Skoumal
%
Tělo moje pružné
bylo, bylo, už ne.
		-- Vodňanský a Skoumal: Stručný epitaf
%
Dnes jsem podminoval vepřín,
otočil jsem spínačem.
Vepřín vylít do povětří,
bude maso, bude křen.
		-- Vodňanský a Skoumal
%
Chtěl bych poznat Bospor, Dardanely,
raději však sedím na prdeli.
		-- Vodňanský a Skoumal
%
Ústavy, ústavy,
kdopak vás postaví?
Postaví vás cvoci,
ano, svépomocí.
		-- Vodňanský a Skoumal
%
Letí, letí letadlo,
Boeing, Boeing, Boeing.
Aby na mě nespadlo,
bojim, bojim, bojim.
		-- Vodňanský a Skoumal
%
Krásne je v Tatrách
pri prvom bozku,
dochádza k zmenám
mojho mozku.
		-- Vodňanský a Skoumal
%
Někdo tu hajá,
někdo tu hajá,
někdo tu hajá a já.
		-- Vodňanský a Skoumal
%
Piji pilsen - Harold Wilsen.
		-- Vodňanský a Skoumal
%
Piju vinja - som sviňa.
		-- Vodňanský a Skoumal
%
Freude, Freude, Freude,
Freude, Freude, Freude,
vždycky na tě dojde.
		-- Vodňanský a Skoumal
%
K čemu dělat agresi,
když ti chybí adresy.
		-- Vodňanský a Skoumal
%
Včera na ostrově Bali
s domorodcem vyjebali.
		-- Vodňanský a Skoumal
%
Kvůli vaší reklamě
padám dolů po tlamě.
		-- Vodňanský a Skoumal: Kaskadérův povzdech
%
Lesní panna a pan Toman
hádali se o otoman.
Ukradlas můj otoman,
řekl Toman - kleptoman.
		-- Vodňanský a Skoumal: O otoman
%
Každý správný mamlas
když mluví, tak nahlas,
aby všichni mamlasi
věděli, že souhlasí.
		-- Vodňanský a Skoumal
%
Kvůli tvému ksichtu
zabulal jsem šichtu.
		-- Vodňanský a Skoumal: Chlapské vyznání
%
Až ti začne harašit,
pomůže ti arašid.
		-- Vodňanský a Skoumal
%
Mentálně se ukázni,
jazyk na mě vyplázni,
ukaž mi svou moč,
pak ti řeknu proč.
		-- Vodňanský a Skoumal: Uklidnění lékařem
%
Ať tak či onak
s kloboukem Tonak,
s kloboukem Tonak na hlavě
skončíte brzy v ústavě.
		-- Vodňanský a Skoumal
%
Jak se Napoleon zove?
Bonaparte, Kutuzove.
		-- Vodňanský a Skoumal
%
Bodal Hamlet do stěny,
bodal do přístěnku,
nůž byl pěkný kostěný,
nůž měl hezkou střenku.
Bodal Hamlet do stěny,
bodal Hamlet kudlou,
pak omýval pohledy
stěnu krví zrudlou.
Bodal Hamlet do stěny,
bodal, bodal, bodal,
nůž byl pěkný kostěný,
nemám, co bych dodal.
		-- Vodňanský a Skoumal
%
Už raduje se z toho každý z nás
a po zádech mu běhá děda Mráz.
		-- Vodňanský a Skoumal
%
Je dobré znát Archimédův zákon
a umět jej tvůrčím způsobem uplatňovat.
Přesto se ale napřed nauč plavat.
		-- Vodňanský a Skoumal: Archimédův zákon
%
Opil se kůň našíř bez madel,
mlčky vrážel v plochy zrcadel.
Až se setkal s koněm nadél s Madlou
znenadání z toho koně spadlou.
		-- Vodňanský a Skoumal
%
Po ulici tiše plul
absolutní vůl.
		-- Vodňanský a Skoumal
%
S novým jarem
nový harém.
		-- Vodňanský a Skoumal
%
Máme doma obecního blba Jardu,
má dva doktoráty - oba na Harvardu.
		-- Vodňanský a Skoumal
%
Než si na vás zvyknu,
tak vás občas šmiknu.
		-- Vodňanský a Skoumal: Holičovo varování
%
Někdy ba i burana
svede marihuana.
		-- Vodňanský a Skoumal
%
Běží liška k Táboru,
odolává náboru.
		-- Vodňanský a Skoumal
%
Ani cele, ani zpola
nebudu vám dělat vola.
		-- Vodňanský a Skoumal
%
Co tě nepálí, to nehas,
v Praze, v Brně,
v Las i Vegas.
		-- Vodňanský a Skoumal
%
Běží malíř po břehu
a má tolik postřehů,
že nestačí vykonávat
malou, velkou potřebu.
		-- Vodňanský a Skoumal
%
Podívej se, podívej,
náš strejda je vodivej.
Způsobil nám zkrat,
už jde z něho smrad.
		-- Vodňanský a Skoumal
%
Toto je foto,
na fotu je Otto,
Otto, jak drží v náručí
svůj vlastní slovník naučný.
		-- Vodňanský a Skoumal
%
Překovejme rádla v meče,
ať krev stříká, ať krev teče.
Překovejme meče v rádla,
aby bylo více žrádla.
		-- Vodňanský a Skoumal
%
Zlehýnka, zlehýnka
hladím žabkám stehýnka.
Pak je hážu do vany,
volám sa vraj Galvani.
		-- Vodňanský a Skoumal
%
V Novém Městě nad Váhom
mluví bába s Alláhom:
děkuju ti, Alláhu,
za slunce a za vláhu.
Chomejnímu zavolej,
ať mi pošle petrolej.
		-- Vodňanský a Skoumal
%
Ve větvích jsou ptáci,
konaj svoji práci.
Stavěj hnízda, jen to hvízdá,
za dva, za tři tácy.
Pak mě klovnou do oka,
přesně podle Hitchcocka.
		-- Vodňanský a Skoumal
%
Tri ostré hvizdy
do každej izby!
		-- Vodňanský a Skoumal
%
Že prej se fintím?
Když sprej, tak Intim.
		-- Vodňanský a Skoumal
%
Týden bije hlavou o zem,
pak odjíždí vlastním vozem.
		-- Vodňanský a Skoumal: Dobře situovaný fanatik-Mohamedán
%
Dřív než tvoje oči usnou,
pohladím tě rašplí drsnou.
		-- Vodňanský a Skoumal
%
Dvouletý chlapec...?
A kolik vám žere?
		-- Vodňanský a Skoumal: Věcná otázka
%
Pozdě vstává,
prádlo pere v Samu,
ráda občas napaří si tlamu.
		-- Vodňanský a Skoumal
%
Hurů! Hurů! Hurů!
- tiše nocí skučel
dobročinný účel.
		-- Vodňanský a Skoumal
%
Běží zajíc z Rakous
požádat k nám o azyl,
někoho tam zakous
a nerad by narazil.
		-- Vodňanský a Skoumal
%
Kurník, kurník, kurník,
hraješ jako Hurník,
jako Hurník Ilja,
za dvě, za tři kilja.
		-- Vodňanský a Skoumal
%
Veselo je v pastoušce,
náš Pepa má po zkoušce.
Bude panem doktorem
a bude jezdit Zetorem.
		-- Vodňanský a Skoumal
%
Na světě jsou jen atomy,
vše ostatní jsou fantomy.
Jen atomy a s prázdnem
a z nich jsi složen, blázne.
Složený z prázdna, z atomů,
ve žlutém jedeš antonu.
		-- Vodňanský a Skoumal: Filozofická
%
Ptáš-li se mne sex-li
dělám spolu s veksly,
odpovím ti: s vekslem
sex je pro mě extrém.
Snad jedině se psy,
za dva, za tři keksy.
		-- Vodňanský a Skoumal
%
Kdybys k nám, milá, přišla do prostoru,
nespatřila bys můj tank, to mi věř,
my čtyři tady sloužíme v něm spolu
a když je třeba, promění se v keř.
Myslela by sis, že jsme kouzelníci,
kteří tank rychle někam schovali,
na to ti mohu jedině snad říci,
my jsme jej pouze zamaskovali.
Divila by ses velice tomu,
jak se podobá keři či stromu,
na to ti mohu jedině snad říci,
my jsme jej pouze zamaskovali.
Jak tě znám, řekla bys o jiném keři,
můj milý chlapče, to mi teda věř,
pohleď, v těch větvích, v nich tank bude stěží,
jistě tam není, to je správný keř.
Řek bych ti, děvče, kdyby jsi tu byla,
kdybych tě tady dneska mohl potkat,
to není tank, jak správně říkáš, milá,
tenhle keř, to je zase samochodka.
		-- Vodňanský a Skoumal: Dva keře
%
