Základní zákon Murphyho:
Co se může pokazit, to se také pokazí.
		-- Murphy
%
Druhý zákon Chisholmův:
Když jde všechno dobře, v nejbližších chvílích se nutně něco stane.
		-- Murphy
%
Třetí zákon Chisholmův:
Každý návrh chápou lidé jinak než ten, kdo ho předkládá.
		-- Murphy
%
Richardovy teze o vlastnictví:
1. Jestliže jsi něco už hodně dlouho schovával, můžeš to klidně vyhodit.
2. Jestliže jsi něco vyhodil, budeš to potřebovat přesně ve chvíli, kdy
   už to bude nenávratně ztraceno.
		-- Murphy
%
Lewiho zákon:
I když nakupuješ sebeobezřetněji, buď si jist, že to samé za chvíli
uvidíš někde jinde za poloviční cenu.
		-- Murphy
%
Zákon o perverzitě přírody:
Není možné předvídat, kterou stranu krajíce by bylo lepší namazat.
		-- Murphy
%
Jenningův zákon:
Pravděpodobnost, že chleba spadne na zem namazanou stranou, je přímo
úměrná ceně koberce.
		-- Murphy
%
Loweryho princip:
Když to nejde po dobrém, dělej to násilím. Jestli se to ulomí, šlo
o vadnou součástku.
		-- Murphy
%
Anthonyho pravidlo síly:
Nenamáhej se, najdi si větší kladivo.
		-- Murphy
%
Cahnův axiom:
Selhaly-li všechny pokusy, je načase si přečíst návod.
		-- Murphy
%
Meskimenův zákon:
Nikdy není dost času na to, aby se to udělalo dobře. Ale vždycky je dost
času na to, aby se to udělalo znovu.
		-- Murphy
%
Peterův princip:
Každý pracovník postupuje po služebním žebříčku tak dlouho, dokud se
neocitne na místě, které není schopen zastávat.
		-- Murphy
%
Zákon H. L. Menckena:
Kdo to umí, ten to dělá.
Kdo to neumí, ten to učí.
Martinův doplněk: Kdo to neumí učit, ten to řídí.
		-- Murphy
%
Marsova definice:
Odborník je člověk, který přijel z jiného města.
		-- Murphy
%
Princip Watergate:
O korupci ve státní správě se hovoří vždy v minulém čase.
		-- Murphy
%
Evansův zákon:
Jestliže zůstáváš klidný, zatímco ostatní ztrácejí hlavu, je to neklamná
známka toho, že jsi problém nepochopil.
		-- Murphy
%
Weberova definice:
Odborník ví stále více o stále menším počtu věcí. Nakonec ví opravdu
všechno - o ničem.
		-- Murphy
%
Horngrenova teze:
Pro ekonomy je reálně existující svět většinou pouze výjimkou.
		-- Murphy
%
Heisenbergova relace neurčitosti investic:
Je možno předvídat, jakým směrem se bude vyvíjet situace na trhu, ale
nikdo nemá ani potuchy, jak se bude vyvíjet potom.
		-- Murphy
%
U počítačů není nic nemyslitelné, natož pak nemožné - kromě toho,
co je potřeba.
		-- Murphy
%
Ve světě elektronického zpracování dat poruchy nekončí, nýbrž přecházejí
jedna v druhou a navzájem se překrývají.
		-- Murphy
%
Computerové poruchy čekají trpělivě na ten nejnepříhodnější okamžik, aby
pak udeřily o to nemilostivěji.
		-- Murphy
%
U počítačů se nedá na nic spolehnout. Ani na to, že se nedá na
nic spolehnout.
		-- Murphy
%
Nikdy se nemůžeš vyhnout velké poruše tím, že vyprodukuješ malou.
V lepším případě se malá porucha připojí k velké, aby ji podpořila.
		-- Murphy
%
Nikdo si nedovede představit tolik poruch, kolik se jich odehraje uvnitř
počítače.
		-- Murphy
%
Bernhardův závěr:
Vskutku velké poruchy se chovají jako televizní intendanti:
1. Snaží se o co nejvíce opakování.
2. Levné poruchy neexistují.
3. Pokud by nějaká porucha byla levná, tak jsi dosud nepoznal
   její opravdový rozsah.
		-- Murphy
%
Lidé se budou chovat rozumně tehdy a pouze tehdy, jestliže všechny ostatní
možnosti již byly vyčerpány.
		-- Murphy
%
Lhostejno, jak vysoko oceňuješ svůj počítačový systém. Nakonec bude vždy
dražší, než se čekalo.
		-- Murphy
%
Vylepšovací zákon:
Model počítače se nazývá "Enhanced", "Advanced" nebo "Extended", jestliže
se výrobci podařilo odstranit část chyb, které zapříčiňovaly problémy
předchozí verze.
1. Takový počítač však bude uveden na trh teprve tehdy, když ty
   už vlastníš předchozí verzi.
2. Každý výrobce skryje do svých vylepšených modelů dostatek chyb, aby
   mu vystačily alespoň na další jednu "vylepšenou" verzi.
		-- Murphy
%
Dostaneš-li se nedopatřením do místa, kde máš odpovědět na
otázku, zda se má program ukončit, zvolíš omylem vždy variantu
"ukončit-provedené změny neukládat".
		-- Murphy
%
Ultima ratio tisku:
1. Jestliže dosud fungovalo všechno, pak se poláme tiskárna.
2. Jestliže se tiskárna nepoláme, jsou vytištěné výsledky chybné.
3. Jestliže jsou výsledky správné, nedokážeš je dešifrovat.
4. Jestliže je vše v pořádku, nemá o tvé výsledky nikdo zájem.
		-- Murphy
%
Existují dvě kategorie tiskáren, o nichž v dalším pojednáváme
zcela rovnoprávně, neboť nemají žádné zásadní funkční rozdíly:
- bodové tiskárny, které za nervy drásajícího hluku zaneřádí
  papír nečitelnými hieroglyfy, a
- laserové tiskárny, které činí totéž za nervy drásajícího ticha.
		-- Murphy
%
Chybu v tisku odhalíš teprve tehdy, až si prohlížíš kopii a
obálka s originálem je už hozena v poštovní schránce.
		-- Murphy
%
Tiskárna bude tak dlouho bezchybně tisknout etikety, dokud budeš u toho.
V okamžiku, kdy opustíš místnost, zůstanou etikety přilepené na zavaděči
papíru.
		-- Murphy
%
Nezvratné zákony zpracování textu:
1. Chceš-li vymazat jedno slovo, zmizí zaručeně celý řádek.
2. Chceš-li vymazat celý řádek, zmizí celý odstavec.
3. Chceš-li vymazat odstavec, zmizí celý text.
4. Chceš-li vymazat celý text, nestane se vůbec nic.
		-- Murphy
%
Podstatné chyby v textu objevíš teprve tehdy, až je text vytištěn a soubor
na disketě vymazán.
		-- Murphy
%
1. Chceš-li umístit daný text na jednu stránku, nevejde se tam
   poslední řádek.
2. Naformátuješ-li text menší o jednu možnou jednotku, bude příliš krátký.
		-- Murphy
%
Dítě, které dosáhne rukama na klávesnici, přijde hned při první
příležitosti na kombinaci kláves, kterou se dá něco zničit. Existuje-li
více možností, pak si vybere tu, která má nejkatastrofálnější následky.
		-- Murphy
%
Finanční poznatek:
Nikdo počítač nepotřebuje. Ale žádný majitel nechce ztratit
tvář přiznáním, že celá záležitost byla jen hodně drahý omyl.
		-- Murphy
%
Zdvojené pravidlo pro programátory - amatéry:
1. Předvádíš-li vlastnoručně sestavený program, pak při prvním
   předvedení narazíš na podstatnou chybu.
2. Největší chyby nedokážeš odhalit. Zato si jich ihned všimne
   každý, kdo poprvé spustí tvůj program.
		-- Murphy
%
Osm železných zákonů o zákaznících:
1. Zákazníkovi nikdy nezáleží na tom, kolik bude projekt stát, jde mu
   o to, kolik přitom ušetří.
2. Jestliže jsi úspěšně dokončil program, zákazník už o něj nebude stát.
3. Žádný zákazník neví, co vlastně chce.
4. Každý zákazník ví, co nechce.
5. Žádný zákazník nechce to, co už máš hotové.
6. Ani neví, co by chtěl místo toho.
7. Zákazník, který nejhůř platí, nejvíc reptá.
8. Nejvíce změn zákazník požaduje právě když byl produkt odevzdán.
		-- Murphy
%
Dvanáct klamných závěrů pro důvěřivého zákazníka na základě informací
prodavačů:
1. Včera to ještě fungovalo.
2. Počítač, na kterém to fungovalo, byl před deseti minutami prodán.
3. Tato část programu není zcela náhodou na tomto pevném disku.
4. Takovému problému se snadno vyhnete, když poněkud změníte strukturu
   práce vašeho podniku.
5. Na tento program jsem se zapracoval teprve před dvěma týdny.
6. Samozřejmě, že to jde doplnit. To už jsme dělali mnohokrát.
7. Náš odborník na tyto problémy je momentálně na dovolené.
8. Máme jen předváděcí verzi, ale nová verze už je na cestě.
9. Máme jen předváděcí verzi, ale nová verze je bez chybičky.
10. Až budete mít program/počítač/periferní zařízení ve vaší firmě pár
    týdnů, pak se vaše problémy vyřeší samy od sebe.
11. Ovšem máme supportové oddělení.
12. Ne, cena je definitivní, žádné dodatečné náklady nebudou.
		-- Murphy
%
Počítače jsou nespolehlivé, lidé také. Avšak počítače jsou v tom mnohem
důkladnější.
		-- Murphy
%
Jestliže jsi zakoupil program, který umožní založit databanku pro vedení
informací až o 500 klientech, tak zjistíš, že tolik lidí ani neznáš.
		-- Murphy
%
Chceš-li mít ve svém oddělení permanentní výmluvu pro své vlastní chyby,
pak si pořiď počítač. Vždyť není lepšího argumentu pro chyby, poruchy a
nedodržené termíny, než používání počítačů.
		-- Murphy
%
Zásada použití počítače:
Když už nefunguje vůbec nic, přečti si konečně návod k použití.
		-- Murphy
%
Závěry z axiomu optimalizace chyb:
1. Jestliže si myslíš, že už to ani horší být nemůže, bude to horší.
2. Jestliže si myslíš, že chyba je odstraněna a že program opět jede,
   pak jsi něco přehlédl.
3. Jestliže má nastat řetěz nepříznivých událostí, pak se to stane v tom
   nejhorším pořadí.
4. Jestliže to bylo zlé, pak se to bude opakovat.
5. Jestliže se stalo to nejhorší, pak se to přihodilo někomu známému
   nedávno také, ale v daleko horší podobě.
		-- Murphy
%
První pravidlo provozu životních cest: Většina dobře prošlapaných cest
nikam nevede.
		-- Murphy
%
II. Cohenův zákon: Lidé se dělí pouze na dvě skupiny: na poctivé a
nepoctivé; ti poctiví provádějí toto dělení.
		-- Murphy
%
Dykstraův zákon: Každý člověk je v očích toho druhého cvok.
		-- Murphy
%
Sandilanův zákon:
Volný čas, který nám nečekaně vznikne, obvykle beze zbytku promarníme.
		-- Murphy
%
Cabirolův poznatek:
Moudrého člověka potěší, když odhalí pravdu; hloupého potěší, když
odhalí podlost.
		-- Murphy
%
Podstata orientačního smyslu: Pokud se nestaráte, kde jste, nejste
ztraceni.
		-- Murphy
%
Fosterův zákon:
Jediní lidé, kteří nacházejí to, co v životě hledají, jsou notoričtí
šťouralové.
		-- Murphy
%
Murphologická filozofie: Usmívejte se... zítra bude hůř.
		-- Murphy
%
Sevareidův zákon: Hlavní příčinou problémů je jejich řešení.
		-- Murphy
%
Oppenheimerův zákon:
Na rozdíl od instantní kávy - instantní zkušenost neexistuje.
		-- Murphy
%
Zákon velkého Ala:
Opravdu dobré řešení lze úspěšně aplikovat téměř na každý problém.
		-- Murphy
%
Zákon Smithův: Žádný opravdový problém se nedá vyřešit.
		-- Murphy
%
Zákon Van Herpenův:
Vyřešení problému spočívá v tom, najít řešitele.
		-- Murphy
%
Hallův zákon:
Přístup k problému je důležitější než jeho řešení.
		-- Murphy
%
Zákony vědeckého pokroku:
1. Výjimky jsou vždy početnější než pravidla.
2. Vždy se najdou výjimky ze stanovených výjimek.
3. Až si konečně osvojíte všechny výjimky, už nikdo nebude schopen
   rozpomenout se na příslušná pravidla, ke kterým se výjimky vztahují.
		-- Murphy
%
Cerfovy poznámky k moderní vědě:
Nedá-li se věc pochopit selským rozumem, jde o matematiku.
Když to nedává žádný smysl, pak se jedná buď o ekonomii, nebo
o psychologii.
		-- Murphy
%
I. Steinerova poučka:
Znalosti založené na vnějších důkazech jsou nespolehlivé.
		-- Murphy
%
II. Steinerova poučka:
Logika nikdy nerozhoduje o tom, co je možné, a co ne.
		-- Murphy
%
Murphyho zákon výzkumu:
Výzkum prováděný v dostatečném rozsahu bude vždy směřovat k podpoře vaší
teorie.
		-- Murphy
%
Morrisův konferenční zákon:
Nejzajímavější referát je vždy na programu současně s druhým
nejzajímavějším referátem.
		-- Murphy
%
Bellův teorém:
Ponoří-li se tělo do vody, začne vyzvánět telefon.
		-- Murphy
%
Fultonův zákon zemské tíže:
Úsilí zachytit padající rozbitný předmět vždy napáchá větší škodu, než
kdyby se předmět nechal rovnou dopadnout.
		-- Murphy
%
Rushovo pravidlo zemské tíže:
Když se vám u automatu rozsypou drobné, haléře vždy dopadnou poblíž,
zatímco větší mince se zakutálejí do nedohledna.
		-- Murphy
%
Valeryho zákon:
Historie je věda o tom, co se nikdy nestane dvakrát.
		-- Murphy
%
Darrowova poučka:
Historie se opakuje. To je jedna z jejich špatných stránek.
		-- Murphy
%
Soperův zákon:
Jakákoli byrokratická mašinérie reorganizovaná s cílem zvýšit
efektivnost, je vzápětí po reorganizaci k nerozeznání od výchozí
instituce.
		-- Murphy
%
Princip byrokracie:
Nad byrokracií může zvítězit zase jedině byrokracie.
		-- Murphy
%
V. Parkinsonův zákon:
Existuje-li nějaký způsob, jak oddálit důležité rozhodnutí, pak
dozajista byrokracie, ať veřejná, či soukromá, tento způsob najde.
		-- Murphy
%
Edwardsův zákon o čase a vynaložené námaze:
A. Máme-li ze začátku na daný úkol dost času, bývá počáteční
   úsilí nevalné.
B. S časem scvrkávajícím se v nulu narůstá úsilí nepřímo
   úměrně do nekonečna.
Nutný důsledek:
Kdyby nebylo poslední chvilky, nic na tom světě by se nedodělalo.
		-- Murphy
%
Doaenův zákon průtahů:
Čím dokonalejší je člověk v umění odkládat práci či rozhodnutí, tím méně
dokonalý může být ve všem ostatním.
		-- Murphy
%
Borenovo pravidlo:
1. Když jsi na pochybách, něco zamumlej.
2. Když jsi v nesnázích, jmenuj někoho a předej mu úkol.
3. Když neseš odpovědnost, vážně se zamysli.
		-- Murphy
%
Hoffstedtův princip zaměstnanosti:
Ze zmatků vznikají nové pracovní příležitosti.
		-- Murphy
%
Princip realizace projektů:
Čím lépe naplánujete projekt, tím více zmatků nastane, když něco
nevyjde.
		-- Murphy
%
Weathermaxův postulát:
Stupeň nadšeného přecenění informace, kterou jste právě obdrželi, je
nepřímo úměrný její přesnosti.
		-- Murphy
%
Drummondův zákon náboru pracovních sil:
Ideální uchazeč se objeví vždy poté, co bylo volné místo definitivně
obsazeno.
		-- Murphy
%
Ellardovy zákony:
1. Ti, kdo se chtějí učit, se budou učit.
2. Ti, kdo se nechtějí učit, stanou v čele podniků.
3. Ti, kteří nejsou schopni ani se učit, ani vést podnik,
   budou rozhodovat o stipendiích a podnikání až do své smrti.
		-- Murphy
%
I. zákon obchodu podle Eddieho:
Nikdy nezvi obchodní partnery k jednání před 10. hodinou
dopoledne a po 16. hodině odpoledne. Před desátou děláš dojem, že
se nemůžeš dočkat, a po čtvrté odpoledne, že je to tvá poslední
naděje.
		-- Murphy
%
Stenderupův zákon:
Čím dříve odpadneš, tím více času získáš na dohánění.
		-- Murphy
%
Meissnerův zákon:
Zaměstnanci výrobní firmy jsou ti poslední, kteří by kupovali a
používali své výrobky.
		-- Murphy
%
Stockmayerův teorém:
Když něco vypadá jako snadné, je to ve skutečnosti obtížné. Když něco
vypadá jako obtížné, pak si pište, že udělat to je absolutně vyloučeno.
		-- Murphy
%
Macphersonova teorie entropie:
Vždy je zapotřebí méně energie, aby se určitý předmět vyjmul z místa
uložení, než aby se vrátil zpět na své místo.
		-- Murphy
%
Wrightův první zákon o kvalitě:
Kvalita je nepřímo úměrná času zbývajícímu pro dokončení projektu.
		-- Murphy
%
Launegayerův postřeh:
Klást hloupé otázky je snazší než napravovat hloupé chyby.
		-- Murphy
%
Willoughbyho zákon:
Chcete-li někomu názorně předvést, že stroj nebo přístroj nefunguje,
bude v té chvíli fungovat.
		-- Murphy
%
Kahnův zákon:
Efektivnost zasedání komise je nepřímo úměrná počtu účastníků a času
strávenému rokováním.
		-- Murphy
%
Zákon komitétodynamiky:
Ti, kteří se nejvíce vzpírají pracovat v komisích, jsou obvykle zvoleni
za jejich předsedy.
		-- Murphy
%
Mitchellův zákon pracovních komisí:
Kterýkoli jednoduchý problém se může stát neřešitelným, jestliže se mu
věnuje dostatečný počet zasedání.
		-- Murphy
%
Millerův zákon:
Výjimky potvrzují pravidlo - a ruinují rozpočet.
		-- Murphy
%
Kimovo pravidlo pracovních komisí:
Po hodině strávené úpravou znění jedné věty určitě někdo přijde
s návrhem vyškrtnout celý příslušný odstavec.
		-- Murphy
%
McKernanova sentence:
Těm, kteří nejsou schopni se poučit z minulých schůzí, nezbývá nic
jiného, než si je zopakovat.
		-- Murphy
%
Brintnallův zákon:
Jestliže obdržíte dva protichůdné příkazy, uposlechněte obou.
		-- Murphy
%
Owenův zákon:
Sotva si sednete k šálku horké kávy, šéf si vás zavolá a uloží vám něco,
co vás zdrží právě tak dlouho, aby káva stačila vychladnout.
		-- Murphy
%
II. Connorův zákon:
Jestliže se jedná o tajný spis, určitě zůstane zapomenut v kopírovacím
stroji.
		-- Murphy
%
I. pravidlo důstojného vystupování:
Ať se děje, co se děje, dbejte, aby to vypadalo tak, že je to váš záměr.
		-- Murphy
%
II. pravidlo důstojného vystupování:
Řekněte kategorické "ne" a pak začněte vyjednávat.
		-- Murphy
%
Doaenův zákon průtahů:
Čím pomaleji pracuješ, tím méně naděláš chyb.
		-- Murphy
%
Gillensonův zákon nadějného očekávání (zbavený sexuálních příchutí):
Nikdy nepodléhej vzrušení, smluvíš-li si schůzku s někým, koho znáš jen
po telefonu.
		-- Murphy
%
Courtoisovo pravidlo:
Kdyby lidé častěji naslouchali sami sobě, rozhodně méně by mluvili.
		-- Murphy
%
Hutchisonův zákon:
Jestliže situace vyžaduje soustředěnou pozornost, v témže okamžiku
všechny zúčastněné vytrhne nějaké neodolatelné rozptýlení.
		-- Murphy
%
Pravidlo politických slibů: Pravda se mění.
		-- Murphy
%
Pravidlo pro radikály:
Ti, kteří jsou morálně nejvýše, jsou nejdále vzdáleni od problému.
		-- Murphy
%
I. Brownův zákon politického vedení:
Kdo chce mít úspěch v politice, musí se dokázat povznést nad své zásady.
		-- Murphy
%
II. Brownův zákon politického vedení:
Nejlepší cesta k politickému úspěchu spočívá v tom, najít zástup, který
někam směřuje, a postavit se do jeho čela.
		-- Murphy
%
Dennistonův zákon: Poctivost se trestá sama.
		-- Murphy
%
Dennistonovo varování:
Když něco uděláš bez reptání a hned, určitě tě někdo požádá, abys to
udělal zase.
		-- Murphy
%
Dělníkovo dilema:
1. Bez ohledu na to, kolik uděláš, není to nikdy dost.
2. To, co neuděláš, je vždy důležitější než to, cos udělal.
		-- Murphy
%
Murphyho zákon spotřeby pohonných hmot:
Vaše auto má vždy větší spotřebu než auto téže značky kohokoli druhého.
		-- Murphy
%
Gallupovo varování:
Osmdesát procent všech lidí se považuje za nadprůměrné řidiče.
		-- Murphy
%
Zákon příjemného překvapení:
Nikdo není ve skutečnosti tak ošklivý, jak vypadá na pasové fotografii.
		-- Murphy
%
Zákon kupování konfekce:
Když se vám něco líbí, určitě nemají vaši velikost.
		-- Murphy
%
Hofstadterův zákon:
Vše vždy trvá déle, než očekáváme, a to i když bereme v úvahu
Hofstadterův zákon.
		-- Murphy
%
