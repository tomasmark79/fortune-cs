Jsem bezvýhradný ateista; až se bojím, že mě pánbůh potrestá.
		-- Jára Cimrman
%
Protože i stěny mají uši, navrhl arcivévoda Ferdinandovi d'Este, aby se
nejdůležitější jednání odbývala v lese při lovu. Přes tato opatření byl o
celé akci informován král Eduard VII. V rakouských diplomatických kruzích
nastal poplach. Hrozilo totiž nebezpečí, že Eduard VII. - známy pletichář
mezinárodní politiky - anexi prozradí, aby mu zkazil radost.
		-- Divadlo Járy Cimrmana: Němý Bobeš aneb Český Tarzan
%
Cimrman noviny neodebíral, četbu tehdejšího bulvárního tisku považoval
za mrhání časem, a půjčil proto svému sousedu četbu hodnotnější: svou hru.
Netušil ovšem, že Padevětova prosba není motivována touhou číst, ale
záměrem sušit houby.
		-- Divadlo Járy Cimrmana: Němý Bobeš aneb Český Tarzan
%
A pokud jde o umělecké hledisko... zahrát ženu není pro nikoho z nás
problém. Hlasově se nám dnes velice přiblížily, většina z nich kouří.
vzhledově si sice musíme někdy vypomáhat, ale která žena to nedělá, a
z psychologického hlediska je ženská postava jednoduchá záležitost.
Dalo by se říci, že zahrát muže je pro nás daleko větší problém.
		-- Divadlo Járy Cimrmana: Lijavec
%
Jestliže se během besedy někdo z publika opravdu přihlásí a jeho dotaz
bude korespondovat s některou z připravených odpovědí, předá Smoljak slovo
příslušnému kolegovi. Některé dotazy může improvizovaně zodpovědět sám.
Dotazy s nimiž si účinkující nebudou vědět rady, se odbudou např. takto:
"To je hezký dotaz, ale my máme lepší." Nebo: "Ano, to je pěkná otázka,
ale já bych ji formuloval přesněji." Přeformuluje ji v otázku zcela jinou.
		-- Divadlo Járy Cimrmana: Lijavec
%
Milostpane, když se na mě dnes podíváte, jistě byste neřekl, že jsem býval
umělkyně. Jmenuji se Hermína Froditová a vystupoval jsem pod uměleckým
jménem Herma Frodit. Celý život jsem se nemohl rozhodnout, mám-li se
oženit či vdát. S léty ubývalo nápadníků i nápadnic, umělecky se mi také
přestávalo dařit, až jsem skončil v panoptiku jako stará vodní panna.
		-- Divadlo Járy Cimrmana: Lijavec
%
Založil vězeňský pěvecký soubor "Nepokradeš", symfonický orchestr dozorců
"Bach", v cele kapsářů vznikl na jeho popud čilý kroužek dovedných rukou.
Naše trestnice se záhy stala poutním místem všech, kdo měli zájem o novinky
na poli moderního vězeňství. Cimrman sršel nápady: zorganizoval soutěž
v dorozumívání přes dvojí i trojí zeď, soutěž "Zpívá celá cela", závody
v odvšivování - to je jen pár příkladu za mnohé. Až na nešťastný "Den
otevřených dveří", kdy nám uprchl vrah Kowalski a defraudant Adler, se mu
vše dařilo znamenitě.
		-- Divadlo Járy Cimrmana: Lijavec
%
Jeho šifrovací klíč byl jednoduchý a praktický. Tak například "salonní vůz
Františka Josefa" byl šifrován jako "vagón s francovkou". Nebo sdělení
"mašina pod parou" znamenalo ve skutečnosti "císařovna se na plese dobře
bavila".
		-- Divadlo Járy Cimrmana: Němý Bobeš aneb Český Tarzan
%
Cimrman, kterého lopucha zajímala jen z lékařského hlediska, se ženy zeptal:
"To je proti uhrům?" a stařena, hrdě pozvednuvši hlavu, odpověděla:
"Jak proti Uhrům, tak proti Rakušákům!"
		-- Divadlo Járy Cimrmana: Němý Bobeš aneb Český Tarzan
%
Divadelní sál byl slušně obsazen, zvláště poté, co se příchodem nás dvou
počet diváků zdvojnásobil.
		-- Nerudova kritika hry J. Cimrmana "Němý Bobeš"
%
Říká se, že doušek vína dodá herci jistoty. Nevím. Pan Živný nebyl schopen
udržeti své potácení v mezích jeviště a co chvíli nám mizel v kulisách.
Jeho "Kuš!", se kterým se obracel do nápovědní budky, ostane v mé paměti
provždycky.
		-- Nerudova kritika hry J. Cimrmana "Němý Bobeš"
%
Nesmím zapomenouti ani na paní E. K. G. v roli údajně krásné paní hajné.
Nechtěl bych ji věru potkati sám v lese. Skutečnost, že s ní pruský
důstojník baron Walter sdílí lože, jen znovu ukazuje, kam až člověka
může dohnat válka.
		-- Nerudova kritika hry J. Cimrmana "Němý Bobeš"
%
Je skutečně třeba notné dávky svévole k tomu, aby člověka napadlo svěřit
tak jímavě lidskou roli vřeštícímu opeřenci. Doufejme, že se profesor
Fiedler nepustí do inscenování Cimrmanovy hry "Napříč Afrikou", v níž je
hlavní postavou český cestovatel Holub.
		-- Divadlo Járy Cimrmana: Němý Bobeš aneb Český Tarzan
%
Krátce řečeno: rok 1911 znamenal z tohoto hlediska úplnou katastrofu. Mám
tu několik čísel, která mnohé napoví. Tak Jizerské hory:
 - Hřib obecný - 120 tun, kdežto o rok dříve 13 tun.
 - Hřib borovák - 90 tun, o rok dříve 3 tuny.
 - Křemenáč osikový - 50 tun, předtím 7 kg!
Nevím, jestli mám hovořit o liškách. Ty se pochopitelně nesušily...
		-- Divadlo Járy Cimrmana: Němý Bobeš aneb Český Tarzan
%
